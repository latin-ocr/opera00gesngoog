EPISTULARUM ΗΒ. Ι. xviii. eal '

Conticuit lyra. Fraternis cessisse putatur
Moribus Amphion: tu cede potentis amici
Lenibus imperiis; quotiesque educet in agros
AEtolis onerata plagis jumenta canesque,
Surge, et inhumanae senium depone Camoenae,
Coenes ut pariter pulmenta laboribus emta3
Romanis solenne viris opus, utile famae

Vitaeque et membris; praesertim cum valeus, et
Vel cursu superare canem vel viribus aprum
Possis: adde, virilia quod speciosius arma

Non est qui tractet3 scis quo clamore coronae
Proelia sustineas campestria: denique saevam
Militiam puer et Cantabrica bella tulisti

Sub duce, qui templis Parthorum signa refigit
Nune, etsi quid abest, Italis adjudicat armis.
Ac ne te retrahas et inexcusabilis abstes,

Quamvis nil extra numerum fecisse modumque
Caras, interdum nugaris rure paterno:

' Partitur lintres exercitus, Aetia pugna

Te duce per pueros hostili more refertur3
Adversarius est frater; lacus, Adria; donec
Alterutrum velox victoria fronde coronet
Consentire suis studiis qni crediderit te,
Fautor utroque tuum laudabit pollice ludum.
Protinus ut moneam (si quid monitoris eges tu)
Quid, de quoque viro, et cui dicas, saepe videto.
percontatorem fugito: nam garrulus idem est3
Nee retinent patulae commissa fideliter aures,
Et semel emissum volat irrevocabile verbum.

 

